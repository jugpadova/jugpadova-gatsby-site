---
title: "Spring - A Developer's Notebook"
date: "2005-11-26T16:13:00Z"
author:
    username: "lucio.benfante"
    fullname: "Lucio Benfante"
    email: "lucio.benfante@jugpadova.it"
categories:
    - name: "Recensioni"
      permalink: "recensioni"
tags:
    - name: "book"
      display: "book"
    - name: "spring"
      display: "spring"
---
<table>
<tr>
<td><a href="/files/0596009100.jpg"><img src="/files/0596009100.jpg" alt="Cover: Spring - A Developer's Notebook" width="120" border="0"/></a></td>
<td>Titolo: Spring - A Developer's Notebook<br/>Autori: Bruce A. Tate e Justin Gehtland<br/>Pagine: 192<br/>Anno: 2005<br/>Casa Editrice: O'Reilly Media, Inc.<br/>ISBN: 0-596-00910-0<br/></td>
</tr>
</table>
Spring-A Developer's Notebook &egrave; una sintetica guida introduttiva a Spring e ai suoi principali componenti. Il libro cerca di mostrare i vantaggi dell'uso di Spring per implementare le diverse parti che tipicamente vengono realizzate durante lo sviluppo di un'applicazione. 


Il primo capitolo introduce, praticamente con solo esempi e pochissima teoria, a quella che &egrave; la funzionalit&agrave; di base di Spring, cio&egrave; l'iniezione delle dipendenze, ponendo le basi per l'esempio che pervade l'intero libro, un'applicazione Web per gestire il noleggio di biciclette.

Nei due capitoli successivi ci si occupa dello strato di interfaccia utente, inizialmente usando il Web MVC Framework di Spring, e successivamente mostrando l'integrazione di Spring con Struts e JSF.

Passando allo strato di persistenza, vengono inizialmente mostrati i vantaggi dell'uso di Spring per interagire direttamente con JDBC e in seguito con i principali framework di persistenza: iBATIS, JDO e Hibernate.

Nei capitoli successivi si tratta del sistema di log, introdotto mediante Spring AOP, della transazionalit&agrave; programmatica e dichiarativa, della sicurezza con ACEGI, dei servizi di messaggistica, di invocazione remota e JMS.

L'ultimo capitolo ritorna sullo strato di interfaccia, mostrando la realizzazione di un rich-client Swing.

**Pro:**
* &egrave; un libro molto pratico e si arriva subito al sodo, senza perdere tempo con la teoria
* l'esempio unico contribuisce a legare i vari capitoli, fornendo un filo conduttore e dando l'impressione di completezza, pur nella sua semplicit&agrave;
* alla fine di ogni capitolo viene mostrato come scrivere i test per il codice appena descritto

**Contro:**
* a volte si sente la mancanza di un approfondimento: i vari argomenti sono trattati ad un livello realmente introduttivo. In questo, come libro introduttivo, raggiunge pienamente il suo scopo, ma a volte si vorrebbe andare un po' pi&ugrave; a fondo.
* per mostrare i vantaggi dell'utilizzo di Spring, spesso dedica troppo spazio a come si programmerebbe senza Spring. Ad esempio, delle diciassette pagine del primo capitolo solo due parlano realmente di Spring.

<hr/>
Questo libro fa parte della <b>JUG Padova Library</b>.<br/>
Attualmente &egrave; affidato in custodia a [Lucio Benfante](mailto:lucio.benfante@jugpadova.it).

