---
title: "Una nuova rivista di programmazione"
date: "2006-01-09T11:18:00Z"
author:
    username: "lucio.benfante"
    fullname: "Lucio Benfante"
    email: "lucio.benfante@jugpadova.it"
categories:
    - name: "Interviste"
      permalink: "interviste"
tags:
    - name: "java"
      display: "java"
    - name: "programmazione"
      display: "programmazione"
    - name: "rivista"
      display: "rivista"
---
Nei prossimi mesi uscir&agrave; in edicola una nuova rivista dedicata alla programmazione Java. Michele Sciabarr&agrave;, che ne sar&agrave; il direttore, ha accettato di rispondere a qualche domanda via posta elettronica su questo progetto editoriale.


**Lucio Benfante:** Come si chiamer&agrave; la nuova rivista? Ha gi&agrave; un nome o &egrave; ancora top-secret?

**Michele Sciabarr&agrave;:** La rivista si chiamer&agrave; *Programmer's Caf&egrave;* con payoff "la prima rivista dedicata ai Java e Open Source Professional Programmers".

**LB:** Quali saranno i contenuti?

**MS:** Avremo contenuti tecnici, essendo una rivista indirizzata al programmatore professionista in primis, ma anche hobbysti e studenti. Ci sar&agrave; in ogni numero una monografia su un argomento (per esempio il primo numero sar&agrave; su JSF e il secondo su JME), reportage da vari eventi, uno spazio community e una sezione di approfondimento. Completano il quadro le rubriche standard come la posta dei lettori e le news dal mondo.

**LB:** Gli argomenti degli articoli saranno solamente strettamente legati alla programmazione Java, o ci saranno anche articoli pi&ugrave; generalisti, ad esempio su metodologie di progettazione o strumenti di gestione del ciclo di sviluppo?

**MS:** Allora. Il piano &egrave; "grandioso": una rivista mensile grande che tratta di programmazione Java in primis, ma che pu&ograve; estendersi alla programazione open source "professionale" correlata (e intendo Ruby e Python). E che tratti anche di metodologia ovviamente, comprendendo UML e Extreme programming: infatti ho in cantiere una presentazione di XP. Ma come tutte le cose, ci dobbiamo arrivare per gradi.

**LB:** I contenuti saranno tutti originali, o sono previste anche traduzioni di articoli scritti in lingue diverse dall'italiano?

**MS:** Vorrei che tutti gli autori fossero italiani. Per certi versi &egrave; pi&ugrave; complicato da gestire che non scegliere traduzioni e pubblicarle, ma una rivista viva e sul territorio deve usare autori locali. Quindi in generale saranno tutti autori italiani con articoli originali.

**LB:** Non credi che in Italia vengano pubblicate gi&agrave; abbastanza riviste di informatica e di programmazione? Tu credi ci sia davvero bisogno di una nuova rivista dedicata a Java?

**MS:** Riviste di informatica s&igrave;, ce ne  sono anche troppe. Di programmazione direi di no, abbiamo 3 riviste generaliste. Il mondo Java &egrave; diventato abbastanza grande da meritare una rivista dedicata. In effetti &egrave; una scommessa: il mercato editoriale &egrave; in crisi, e il settore delle riviste di programmazione &egrave; abbastanza snobbato, ma secondo me s&igrave;, c'&egrave; bisogno di una rivista dedicata a Java. Se abbiamo ragione lo scopriremo presto.

**LB:** A chi si indirizzer&agrave;? Solo a programmatori professionisti, o anche a programmatori dilettanti e amatoriali?

**MS:** Non vorrei fare la solita risposta da marketing, ma si indirizzer&agrave; ovviamente ad entrambi. Non &egrave; facile separare la categoria dei programmatori e dividerla in professionisti e dilettanti. Secondo me entrambi troveranno interessante la rivista anche perch&egrave; avremo oltre ad articoli di approfondimento anche articoli di base su Java.

**LB:** Oltre a te, chi fa parte della squadra che produrr&agrave; la rivista?

**MS:** Innanzitutto tutta la redazione di Inware Edizioni, il "coraggioso" editore che mi ha dato "carta bianca" per la nuova rivista. In squadra ci sono gi&agrave; 12 articolisti, tutte persone che ho conosciuto negli anni e che hanno scritto, e che si ripromettono di essere regolari. Ma siccome sappiamo che ogni bravo professionista ha poco tempo, mi aspetto che nonostante tutto  riusciremo a pubblicare anche articoli di nuove leve.

**LB:** Qualche nome degli attuali articolisti?

**MS:** Preferisco non rispondere perch&egrave; o li dico tutti (compresi alcuni che non so ancora se scriveranno o no) oppure faccio delle preferenze dando un nome piuttosto che un altro.

**LB:** Puoi darci un'anticipazione degli argomenti che troveranno posto nel primo numero?

**MS:** Avremo uno speciale su JavaServer Faces, un reportage da JavaPolis, una intervista al presidente del JIA, la prima puntata di un corso base su Java, articoli su  JavaCard, introduzione a Java Micro Edition, le novit&agrave; di Java5 e se rimane spazio perfino un articolo sui RoboCode.

**LB:** Quando &egrave; prevista la prima uscita?

**MS:** Primo semestre del 2006. Prima possibile.

**LB:** La periodicit&agrave; sar&agrave; mensile?

**MS:** Abbiamo previsto sei numeri prima di andare a regime, e cercheremo di farli uscire con maggior frequenza possibile, fino ad essere mensili. Probabilmente saremo bimestrali per un po' di numeri ma l'obiettivo &egrave; sicuramente fare un mensile.

**LB:** ti ringrazio per la tua disponibilit&agrave;. In bocca al lupo per *Programmer's Caf&egrave;* e buon lavoro.
