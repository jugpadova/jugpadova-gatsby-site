---
title: "Gita in Sardegna"
date: "2007-07-20T05:17:00Z"
author: lucio.benfante
author_data:
    username: "lucio.benfante"
    fullname: "Lucio Benfante"
    email: "lucio.benfante@jugpadova.it"
---
La settimana scorsa [io](http://www.benfante.com), [Paolo D.](http://paolodona.blogspot.com) e Andrea S. siamo andati in moto a Cagliari per partecipare allo [Spring Framework Meeting 2007](http://www.jugsardegna.org/vqwiki/jsp/Wiki?14Luglio2007). Venerdì ci ha raggiunto anche [Enrico G.](http://enricogi.blogspot.com/).

Com'è stato il meeting? Non è l'argomento di questo post. Comunque il fatto che non sarebbe stato una JavaPolis lo sapevamo già prima. Un buon meeting di un user group. Se volete qualche indicazione in più, date un'occhiata al [post nel mio blog](http://benfante.blogspot.com/2007/07/spring-meeting-2007.html).

Qui invece mi interessa cercare di rispondere alla domanda: _ne valeva la pena?_ Cioè valeva la pena dedicare due giornate lavorative e un intero week-end (da giovedì pomeriggio a lunedì mattina) per un meeting di poco più di mezza giornata?

La mia risposta è <b>sì</b>...ma proverò a ragionarci sopra....seguitemi!

Non consideriamo i piaceri "personali":

* fare una gita in moto (mica a tutti piace andare in moto...lo strovo strano, ma è così! :) )
* visitare luoghi bellissimi (magari molti di voi già vivono in posti bellissimi o ci vanno spesso)
* passare un po' di tempo in spiaggia (ok...c'è chi preferisce la montagna)

Per quanto mi riguarda, questi motivi sarebbero già sufficienti, ma anch'io preferirei svolgere queste attività con la mia famiglia.

Per i <b>membri di un JUG</b> (e qui arriviamo al punto) queste sono ovviamente situazioni di contorno, ma che comunque dovrebbero aiutare. L'ottica di uno sviluppatore (e, ancora, <b>membro di un JUG</b>) è che queste giornate sono di _duro lavoro_! Ok, forse non così duro, ma comunque importante per chi ama il proprio lavoro e vuole farlo bene. Per chi invece è _solo un lavoro_ , ok...stia pure chiuso in ufficio.

Provo ad elencare quello di cui io mi sono arricchito in questi giorni:

* ho passato un po' di tempo piacevole con alcuni ormai vecchi amici e buoni colleghi...e questo non fa mai male per la crescita professionale, ed anche per la crescita del JUG
* ho fatto promozione personale...e questo serve per trovare nuovi lavori
* ho fatto promozione al JUG...e questo serve per farlo crescere...e anche per trovare nuovi lavori
* ho fatto promozione a Parancoe...e questo serve per farlo crescere...e anche per trovare nuovi lavori (fra l'altro...c'è stato molto interesse attorno a Parancoe fra i presenti al meeting)
* ho discusso con Paolo del presente/futuro del linguaggio Java e del JUG...e ogni tanto bisogna pensare a cosa si sta facendo e dove si andrà
* abbiamo chiacchierato su Parancoe...e i danni già si vedono :)
* durante il viaggio in traghetto ho dedicato un po' di tempo a sviluppare alcune parti di Parancoe che mi ronzavano in testa da un po' di tempo...a casa l'avrei fatto? Temo di no.

Che dite, ne valeva la pena? Aspetto i vostri commenti...o magari, se vedete altre buone ragioni per partecipare...alla prossima occasione, spero che saremo anche più numerosi. 

